## Oppgave 1 

En bedrift har lineære kostnader slik at totalkostnadsfunksjonen, $T C(Q)$, er en lineær funksjon av mengden, $Q$. For en mengde på 1000 er totalkostnadene på 110000 kroner og for en mengde på 1500 er totalkostnadene på 160000 kroner.

Hva er da marginalkostnadene for mengde på 1200? (Svar i hele kroner.)

## Oppgave 2

En bedrift har totalkostnader på 1000 for en mengde på 500. For denne mengden er gjennomsnittskostnadene økende for økende mengde.

Hva kan vi da si mest generelt om marginalkostnadene?

a) Marginalkostnadene er større enn 2 for en mengde på 500 .

b) Marginalkostnadene er mindre enn 2 for en mengde på 500 .

c) Marginalkostnadene ligger under gjennomsnittskostnadene for alle mengder.

d) Marginalkostnadene ligger over gjennomsnittskostnadene for alle mengder.

## Oppgave 3

I tabellen under er $Q$ mengden, $A C$ er gjennomsnittskostnaden, $A C^{\prime}$ er den deriverte av gjennomsnittskostnaden med hensyn på mengde, og $M C$ er marginalkostnaden.

Hva må det manglende tallet være? (Svar med et heltall.) [30]

| $Q$ | $A C$ | $A C^{\prime}$ | $M C$ |
| :---: | :---: | :---: | :---: |
| $?$ | 150 | -1 | 120 |

## Oppgave 4

Selskapet "Gott \& Blandet" har tre produkter i sortimentet Lakris (L), Sjokolade (S) og Karameller (K). Salgsvolum (stykk), pris og direkte kostnader per stykk (kr/stykk) det siste året for de tre produktene er gitt i tabellen

| Produkt | L | S | K |
| :--- | :---: | :---: | :---: |
| Salgsvolum (stykk) | 4000 | 4000 | 4000 |
| Salgspris (kr/stykk) | 10000 | 10000 | 11000 |
| Direkte material (kr/stykk) | 1600 | 1800 | 2200 |
| Direkte lønn (kr/stykk) | 1700 | 1700 | 1800 |
| Øvrige direkte tilvirknings- <br> kostnader (kr/stykk) | 200 | 400 | 300 |
| Salgsprovisjon (kr/stykk) | 1000 | 1000 | 1100 |

Tilleggssatser basert på fjorårets indirekte kostnader

- Indirekte faste kostnader materialavd. $\left(\mathrm{MO}_{\mathrm{F}}\right)$ : $23 \%$
- Indirekte faste kostnader produksjonsavd. $\left(\mathrm{TO}_{\mathrm{F}}\right) \quad: 152 \%$
- Indirekte variable kostnader produksjonsavd. (TOV) : $21 \%$
- Indirekte faste salgs- og adm. kostnader. $\left(\mathrm{AFFO}_{\mathrm{F}}\right) \quad: \quad 18 \%$

Hva er selvkostnaden for produkt Lakris? (Svar i hele kroner.) [9034,9035]

## Oppgave 5

Hvis etterspørselen til en bedrift kan uttrykkes som $P=1000-1.5 Q^{1.5}$, der $Q$ er mengden og $P$ er prisen i kroner, hvilken pris gir da maksimal inntekt? (Svar i hele kroner.)

## Oppgave 6

Gå ut ifra definisjonen av egenpriselastisitet som gir ikke-negative tall for normal etterspørsel. Et monopol som maksimerer profitt tilpasser seg slik at egenpriselastisiteten blir 2 og prisen blir 200 kroner.

Hva må da marginalkostnadene til monopolet være? (Svar i hele kroner

## Oppgave 7

Et investeringsprosjekt gir en kontantstrøm på 1000 i periode 2 til og med periode 10 etter investeringen.

Dersom avkastningskravet er $12 \%$, hva er netto nåverdi av disse kontantstrømmene? (Svar med et heltall)

## Oppgave 8

Hva er internrenten for en investering der du skal betale 2000 for en forventet kontantstrøm på 600 om ett år og 1500 om to år?

(Svar med desimaltall fra 0 til 1, tre desimaler er nok, f.eks. om internrenten er 9,2456...\% så skal du svare 0,092 .)

## Oppgave 9

Prisen på produktet Alfa er nå 100 og den forventes å vokse nominelt med 4\%, som er mer enn inflasjonen som er $2 \%$. Realrenten er $10 \%$.

Hva er nåverdien av å selge en Alfa ved slutten av år 1? (Svar med desimaltall, én desimal er nok.)

## Oppgave 10

Kontantstrømmene for fire investeringer med økonomisk levetid på henholdsvis 4, 5, 5 og 6 år er som følger:

|  | A | B | C | D |
| :--- | ---: | ---: | ---: | ---: |
| $k_{0}$ | -1000 | -1000 | -1000 | -1000 |
| $k_{1}$ | 320 | 280 | 250 | 260 |
| $k_{2}$ | 320 | 280 | 250 | 260 |
| $k_{3}$ | 320 | 280 | 320 | 260 |
| $k_{4}$ | 520 | 280 | 320 | 260 |
| $k_{5}$ |  | 480 | 480 | 260 |
| $k_{6}$ |  |  |  | 400 |

Kalkulasjonsrenten for alle investeringene er $12 \%$.

Hvilken av de fire investeringene er best økonomisk om det er forutsatt at man kan gjenta investeringene, dvs. hvis man velger A vil man gjøre den investeringen på tidspunkt $0,4,8$, ... og hvis man velger B vil man foreta den investeringen på tidspunkt $0,5, \ldots$ osv.?

